---
title: "Oprette en spændende onboardingoplevelse"
description: "Når onboarding af udføres korrekt, hjælper det nye medarbejdere med at få en følelse af tilhørsforhold i deres nye organisation."
author: tbisaacs
manager: 
ms.date: 11/14/2017
ms.topic: article
ms.prod: 
ms.service: dynamics-365-talent
ms.technology: 
ms.search.form: HcmCourseType, HcmCourseTypeGroup, HRMCourseTable
audience: Application User
ms.reviewer: rschloma
ms.search.scope: Core, Operations, Talent
ms.search.region: Global
ms.author: tbisaacs
ms.search.validFrom: 2017-06-30
ms.dyn365.ops.version: Talent July 2017 update
ms.translationtype: HT
ms.sourcegitcommit: 72d4ff5e1311005d3bf43a13e28208cd9b3d1457
ms.openlocfilehash: 54caf2648766053ec5a662f48bd50a1ec9b8911a
ms.contentlocale: da-dk
ms.lasthandoff: 03/07/2018

---

# <a name="create-an-engaging-onboarding-experience"></a>Oprette en spændende onboardingoplevelse

[!include [banner](includes/banner.md)]

Når det gøres korrekt, hjælper onboarding nye medarbejdere med at arbejde mere effektivt, samtidig med, at de også får en følelse af tilhørsforhold i deres nye rolle. Onboarding kan hjælpe nye medarbejdere med at forstår deres nye rolle, hurtigere og mere præcist, end de ellers ville, og de kommer hurtigt i gang med at etablere relationer, der kan hjælpe dem med at få succes. Omvendt kan en ineffektiv onboardingoplevelse muligvis få medarbejdere til at stille spørgsmål ved deres beslutning om at blive en del af din organisation. En undersøgelse udført af Gartner i 2014 viste, at næsten en tredjedel af de 1.005 svarpersoner, som forlod et job inden for de første seks måneder, gjorde det, fordi de ikke fik klare retningslinjer af ledelsen, fordi deres uddannelse ikke var effektiv, eller fordi de ikke etablerede effektive relationer i deres nye miljø.

## <a name="have-an-onboarding-program-in-place"></a>Sørg for at have et onboardingprogram på plads
Det er vigtigt at forstå, hvordan og hvor du kan forbedre din onboardingproces. Følgende spørgsmål kan hjælpe dig med at analysere og forbedre onboardingprocessen på en systematisk måde.

- Hvad er din frafaldsrate?
- Gennemfører nye medarbejdere alle de nødvendige onboardingopgaver?
- Hvor lang tid tager det for en ny medarbejder at komme ind i arbejdet?
- Hvordan vurderer nyansatte deres tilfredshed?

Vent ikke til din medarbejders første dag med at starte onboarding. Onboarding skal startes, når din nye medarbejder har en startdato. Dette omtales ofte som før-onboarding eller "før-boarding". Dette er din mulighed for at bekræfte nyansatte i deres valg af at blive en del af din virksomhed, udvikle relationer og vise din virksomheds kultur og værdier.

En af de vigtigste aktiviteter i før-onboarding er at forberede nyansatte på deres første arbejdsdag. Det kan være en stresset tid for dem. Du kan reducere deres stress ved at oprette en tjekliste og en agenda for deres første arbejdsdag.

### <a name="what-to-include-in-a-checklist"></a>Hvad der skal medtages i en tjekliste

- Hvad skal der medbringes, f.eks. et foto-id og bankoplysninger.
- Dresscode, hvis dit firma har en.
- Vejviser til jeres kontor.
- Navnet på en kontaktperson, eller endnu bedre en rekrutteringsmedarbejder.
- Alle virksomhedshåndbøger eller politikker, som de skal læse.

**Bonus**

- Sende dem nogle reklameting fra firmaet, f.eks. en T-shirt eller et krus.
- Send videomeddelelser fra teamet, hvor de bydes velkommen i virksomheden.
- Inkluder en personlig velkomst fra den administrerende direktør eller en anden topleder.
- Gør deres første dag til noget særligt.

Lad ikke en nyansat sætte spørgsmål ved beslutningen om at blive en del af virksomheden ved at gøre et dårligt indtryk på den første dag.

## <a name="create-a-good-first-impression"></a>Skab et godt første indtryk

Opret en agenda for dagen, og del den med den nyansatte. Fokusér ikke kun på orientering. Sørg for, at I har det sjovt, introducer den til medarbejderne, og vis dem rundt på kontoret. Hold andre medarbejdere inde i kredsløbet. Lad dem vide, at en ny medarbejder bliver en del af virksomheden. Spring ikke over medarbejderne i IT, lønafdelingen og andre administrative afdelinger. Sørg for, at nyansatte har alt, hvad de har brug for til at komme i gang. Dette omfatter en arbejdsplads, computer og de nødvendige legitimationsoplysninger, software og værktøjer. Fokuser på relationer i stedet for på papirarbejde.

Relationer er nøglen til at få nyansatte hurtigt i gang. Og endnu vigtigere så hjælper de med til at skabe en følelse af fællesskab og tilhørsforhold.

- Find en ekspert eller en nøgleperson i virksomheden, og gør dem til onboardingkammerat.
- Giv de nyansatte forbindelse til jobrelaterede fællesskaber eller interessegrupper. Dette er en god måde til at finde coaches eller mentorer på.
- Del teammedlemmers profiler (helst på forhånd) for at øge hastigheden på kommunikation, vidensdeling og netværk.
- Glem ikke sociale grupper eller arrangementer, der svarer til medarbejderens personlige mål.

## <a name="provide-training"></a>Sørg for uddannelse

Giv den nyansatte den tillid og de værktøjer, som de skal bruge for at få succes. Det starter med en klar definition af deres ansvar og angivelse af dine forventninger til, hvordan målet bliver nået. Opret derefter en plan for uddannelse, der fokuserer på de færdigheder, de skal bruge for at opfylde dine forventninger. Fokuser ikke blot på overholdelsesbaseret uddannelse.

## <a name="set-clear-milestones"></a>Angiv klare milepæle

Opstil klare kontrolpunkter og tilbagemeldingsforløb mellem dig og den nyansatte. Skab så mange muligheder for at gribe ind og rette kursen til som muligt. Du skal gribe fat i konflikter, får de bliver til problemer eller værre endnu fører til frafald.

Planlæg et en til en-møde med den nye medarbejder, før vedkommendes første uge er slut. Dette er en god lejlighed til at gennemgå forventninger, arbejdsstil og karrierevækst.

Definer 30 - 60- og 90-dages mål til de nyeste gruppemedlemmer. Når målene er angivet, skal du sørge for regelmæssig kontrol for at se, hvordan status er i forhold til disse mål.

## <a name="measure-and-optimize"></a>Mål og optimer

Når du ruller et nyt onboardingprogram ud, skal du være særlig opmærksom på følgende spørgsmål. 

- Forbedrer du frafaldet?
- Stiger tilfredsheden blandt nyansatte? 

Mål disse detaljer, og foretag små forbedringer for hver nyansættelse.


