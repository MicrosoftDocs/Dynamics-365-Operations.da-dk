---
title: Få fat i kandidater ved hjælp af talentpuljer
description: I dette emne forklares, hvordan du kan oprette og konfigurere talentpuljer i Attract.
author: ''
manager: AnnBe
ms.date: 10/22/2018
ms.topic: article
ms.prod: ''
ms.service: dynamics-365-talent
ms.technology: ''
ms.search.form: ''
audience: Application User
ms.reviewer: josaw
ms.search.scope: Talent, Core
ms.custom: ''
ms.assetid: ''
ms.search.region: Global
ms.author: rschloma
ms.search.validFrom: 2018-22-15
ms.dyn365.ops.version: Talent October 2018 update
ms.openlocfilehash: cac68799ee5b6e2c8f864acf6d1677a7213b4aaf
ms.sourcegitcommit: 0f530e5f72a40f383868957a6b5cb0e446e4c795
ms.translationtype: HT
ms.contentlocale: da-DK
ms.lasthandoff: 01/29/2019
ms.locfileid: "303727"
---
# <a name="source-candidates-by-using-talent-pools"></a>Få fat i kandidater ved hjælp af talentpuljer

[!include[banner](../includes/banner.md)]


Rekrutteringsmedarbejdere og ansættelsesansvarlige kan organisere deres kandidater ved hjælp af funktionen Talentpuljer i Attract. Talentpuljer kan hjælpe dig med at holde styr på og kommunikere med alle de kandidater, der ansøger om en stilling i firmaet.

## <a name="create-and-share-a-talent-pool"></a>Oprette og dele en talentpulje

Alle brugere, der har rollen som rekrutteringsmedarbejder, ansættelsesansvarlig eller Attract-administrator, kan oprette talentpuljer. Ejeren af en talentpulje kan også dele denne pulje med andre brugere, så brugergrupper, især rekrutteringsmedarbejdere, kan se på en delt pulje af kandidater.

Bidragydere til en talentpulje kan få vist listen over kandidater i denne pulje. De kan også tilføje kandidater til puljen eller fjerne kandidater fra den.

Følg nedenstående trin for at oprette og dele en talentpulje.

1. I den venstre navigationsrude på startsiden i Attract skal du vælge **Talentpuljer**.

    Fanen **Mine talentpuljer** viser alle de talentpuljer, du har adgang til, med oplysninger om hver. Oplysningerne omfatter ejer af puljen og antallet af kandidater i den.

1. Vælg øverst til højre **+ Ny** for at åbne dialogboksen **Opret talentpuljer**.
1. Angiv et entydigt navn til talentpuljen.
1. Du kan tilføje personer som bidragydere til puljen ved at finde deres navne ved hjælp af personvælgeren og derefter føje dem til listen. Du kan kun dele en talentpulje med brugere, der har en rolle som rekrutteringsmedarbejder, ansættelsesansvarlig eller Attract-administrator.
1. Vælg **Tilføj** for at oprette talentpuljen.
     > [!NOTE]
     > Du kan også føje bidragydere til en talentpulje, når du har oprettet den. Du kan også administrere adgang til en talentpulje. For eksempel kan du tilbagekalde en brugers adgang til talentpuljen.
     > - Hvis du vil føje bidragydere til en eksisterende talentpulje, som du ejer, skal du under fanen **Mine talentpuljer** i øverst højre hjørne af talentpuljekortet vælge ellipseknappen (**...**) og derefter vælge **Rediger**. Find de ønskede personer ved hjælp af personvælgeren, og føj dem til listen. 
     > - Hvis du vil tilbagekalde en brugers adgang til talentpuljen, skal du vælg ellipseknappen (**...**) i øverst højre hjørne af talentpuljekortet og derefter vælge **Rediger**. Under fanen **Administrer adgang** skal du vælge papirkurvsknappen ud for brugeren.

6. Vælg **Opdater** for at fuldføre og gemme handlingen.

> [!NOTE]
> Hvis du vil oprette mere end én talentpulje, skal din organisation have tilføjelsesprogrammet til omfattende ansættelser.

## <a name="add-and-remove-candidates"></a>Tilføje og fjerne kandidater

Ejeren og bidragyderne til talentpuljer kan føje kandidater til talentpuljen, få vist kandidaterne i den og fjerne kandidater fra den.

1. Under fanen **Mine talentpuljer** kan du vælge en talentpulje for at åbne den.

    Der vises en liste over kandidater, som en del af talentpuljen.

1. Hvis du vil tilføje kandidater til talentpuljen, skal du vælge **+ Ny** i øverste højre for at åbne dialogboksen **Tilføj kandidat** og derefter gøre et af følgende.

    - Hvis du vil tilføje en intern kandidat, kan du søge efter personen ved hjælp af e-mailadresse. Når du har fået det ønskede søgeresultat, indsættes kandidatens e-mailadresse, fornavn og efternavn. Hvis du har den kandidatens CV eller relaterede dokumenter om kandidaten, kan du overføre dem på dette tidspunkt. Vælg derefter **Tilføj** for at tilføje kandidaten i talentpuljen.
    - Hvis du vil tilføje en ekstern kandidat, skal du manuelt angive vedkommendes e-mailadresse, fornavn og efternavn. Hvis du har den kandidatens CV eller relaterede dokumenter, kan du overføre dem på dette tidspunkt. Vælg derefter **Tilføj** for at tilføje kandidaten i talentpuljen.
    - Hvis du vil tilføje flere kandidater, skal du vælge fanen **Fra Excel**. Du kan derefter hente den relevante Microsoft Excel-skabelon, angive oplysningerne om kandidaten, gemme Excel-regneark og overføre det til programmet.

        Hvis der er fejl i regnearket, får du vist meddelelser om dem. Du kan derefter rette fejlene og prøve at overføre regnearket igen. Når der ikke er flere fejl, kan du vælge **Tilføj** for at overføre regnearket. Regnearket behandles i baggrunden, og du får besked, når alle kandidater er føjet til talentpuljen.

1. Hvis du vil fjerne en eksisterende kandidat fra talentpuljen, skal du i kolonnen **Handling** vælge papirkurvsknappen for den pågældende kandidat.

## <a name="search-and-view-candidate-profiles"></a>Søge efter og få vist kandidatprofiler

Brugere af en talentpulje kan få vist en kandidats profil, vedkommendes LinkedIn-oplysninger, relaterede dokumenter eller hele kandidatens ansøgningshistorik. Du kan også søge i hele kandidatdatabasen efter en kandidat, der på et tidspunkt har ansøgt om et job i organisationen eller er føjet til en talentpulje.

1. Brug søgefeltet øverst under fanen **Mine talentpuljer** til at søge i hele kandidatdatabasen.
1. Søg blandt forskellige profilattributter. Vælg søgeattributkategorien, opret en søgeforespørgsel, og vælg derefter højre pileknap (**-\>**) for at starte søgningen.

    Du kan søge efter kandidater efter deres navn, den organisation, de arbejder for, de færdigheder, de er mærket med, deres uddannelsesforløb, deres aktuelle stilling eller den grad, de har, hvis disse oplysninger er inkluderet i deres profil.

    Du kan også oprette en forespørgsel, der bruger to eller flere af disse attributter som kriterier. Kombiner kriterierne ved hjælp af en **og**-operator.

    Hvis nogen kandidater svarer til søgeforespørgslen, vises de i søgeresultaterne.

1. Hvis du vil indsnævre søgeresultaterne, kan du opdatere søgeforespørgslen ved hjælp af søgefeltet øverst.

    Du kan også bruge listen over Smart-filtre til højre. Disse Smart-filtre trækkes ind dynamisk, baseret på søgeresultaterne.

    Søgeresultaterne viser de 20 bedste færdigheder, skoler, organisation og osv., der oftest findes på listen over kandidater. Du kan tilføje flere filtre for disse attributter for at indsnævre søgeresultaterne endnu mere.

1. Når du har identificeret en kandidat, skal du vælge rækken for vedkommende for at få vist hans eller hendes profil.

Alle brugere har en fælles oversigt over kandidatprofiler. Vælg rækken for en kandidat i et sæt søgeresultater eller en talentpulje for at få vist vedkommendes profil. Fanen **Profil** viser oplysninger om færdigheder, arbejdserfaring og uddannelse, som kandidaten har opdateret fra karriereportalen.

- Du kan få vist kontaktoplysninger for kandidaten. Du kan også redigere eller opdatere de oplysninger, som du har brug for, ved hjælp af knappen **Rediger detaljer**.

- Du kan tilføje flere færdighedsmærker for bedre at identificere en kandidats færdigheder.

- Du kan få vist kandidatens samlede ansøgerhistorik. Du kan se alle job, kandidaten har ansøgt om i organisationen, og status for disse ansøgninger. Hvis du er en del af ansættelsesteamet for et job, kan du vælge **Vis** for se ansøgningen i detaljer.

- Fanen **Dokumenter** viser eventuelle dokumenter, som kandidaten har tilføjet fra sin profil eller under jobansøgninger. Denne fane kan bruges til at administrere kandidatens cv, følgebreve, porteføljearbejde og osv. Du kan også bruge denne fane til at tilføje dokumenter.

    For at få vist et dokument skal du vælge dokumentnavnet på listen over dokumenter. Du kan få vist Microsoft Word-dokumenter i ansøgningen ved hjælp af Microsoft Office 365. Du kan også hente dokumenterne til din lokale computer ved hjælp af indstillingen **Hent** for hvert dokument.

- Fanen **LinkedIn** viser kandidatens LinkedIn-oplysninger. For at kunne bruge denne fane skal du oprette forbindelse til din LinkedIn-konto i brugerindstillingerne, og der skal oprettes forbindelse til dit miljøs LinkedIn Recruiter. Du kan finde flere oplysninger i [Angive kilde ved hjælp af LinkedIn Recruiter](./attract-linked-in-recruiter.md).

## <a name="add-candidates-from-a-talent-pool-to-a-job"></a>Føje kandidater fra en talentpulje til et job

Fra søgeresultaterne eller talentpuljen kan du skubbe en kandidat til et aktivt job, som du rekrutterer til. Følg disse trin for at skubbe en kandidat til et bestemt job.

1. Find kandidaten ved hjælp af søgefunktionen, og åbn derefter vedkommendes profil. Du kan også åbne talentpuljen fra fanen **Mine talentpuljer**, søge efter kandidaten i din talentpulje og derefter åbne vedkommendes profil.

1. På kandidatens profilsiden skal du vælge **+ Føj til job** øverst til højre. 
     
     Der vises en liste over job, som du tilhører ansættelsesteamet for som enten rekrutteringsmedarbejder eller ansættelsesansvarlig.

1. Vælg det job, som kandidaten skal føjes til, og vælg derefter **Tilføj**. Du kan også søge efter jobbet ved hjælp af søgefeltet øverst i dialogboksen **Føj kandidat til job**.

    Hvis jobkandidater er aktiveret for jobbet, føjes kandidaten til stadiet **Jobkandidat**.

    Hvis jobkandidater ikke er aktiveret for jobbet, føjes kandidaten til stadiet **Ansøg**. Afhængigt af jobkonfigurationen kan kandidaten også modtage en e-mail, hvor de kan se deres ansøgning.

## <a name="add-candidates-from-a-job-to-a-talent-pool"></a>Føje kandidater fra et job til en talentpulje

Ofte er der flere velegnede kandidater til et job, som ikke bliver valgt, men du vil ikke miste forbindelsen med dem. I så fald kan du føje kandidaterne til en talentpulje, så du kan invitere dem til at ansøge om andre kommende job.

1. Gå til det job, du vil tilføje en kandidat fra.

1. Vælg kandidaten, og åbn vedkommendes ansøgning.

1. På ansøgningssiden skal du vælge **Føj til talentpulje**. Der vises en liste over de talentpuljer, som du har adgang til.

1. Vælg eller søg efter talentpuljen, og vælg derefter **Tilføj** for at føje kandidaten til denne talentpulje.
