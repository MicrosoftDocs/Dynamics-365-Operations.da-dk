---
title: Ordliste for Finance and Operations
description: Denne ordliste til Microsoft Dynamics 365 for Finance and Operations, Enterprise edition definerer centrale udtryk og begreber.
author: tonyafehr
manager: AnnBe
ms.date: 07/25/2017
ms.topic: article
ms.prod: 
ms.service: dynamics-ax-applications
ms.technology: 
audience: Application User
ms.reviewer: tfehr
ms.search.scope: Core, AX 7.0.0, Operations, UnifiedOperations
ms.custom: 44101
ms.assetid: d4e01957-69a0-4c92-91c5-4646c8b0cad8
ms.search.region: Global
ms.author: tfehr
ms.search.validFrom: 2016-02-28
ms.dyn365.ops.version: AX 7.0.0
ms.translationtype: HT
ms.sourcegitcommit: 7e0a5d044133b917a3eb9386773205218e5c1b40
ms.openlocfilehash: 04f47b838bb5ca0d22f36855c3a969d4c38430de
ms.contentlocale: da-dk
ms.lasthandoff: 09/29/2017

---

# <a name="finance-and-operations-glossary"></a>Ordliste for Finance and Operations

[!include[banner](../includes/banner.md)]

Denne ordliste til Microsoft Dynamics 365 for Finance and Operations, Enterprise edition definerer centrale udtryk og begreber. 

### <a name="a"></a>**A**

###### <a name="accounting-journal"></a>**regnskabskladde**

En kladde, der bruges til at registrere de økonomiske konsekvenser af regnskabshændelser i et regnskabssystem.

###### <a name="accounting-rule"></a>**konteringsregel**

En regel i et regnskabssystem, der bestemmer principperne, metoderne og procedurerne til klassificering, registrering og afrapportering af de økonomiske konsekvenser for regnskabshændelser.

###### <a name="ach-automated-clearing-house"></a>**ACH (Automated Clearing House)**

Et elektronisk pengeoverførselssystem i USA, der giver mulighed for at overføre penge mellem en modtagende parts og en afsendende parts bankkonti.

###### <a name="actual-quantity"></a>**faktisk antal**

Det målte antal, der indgår i eller udgår fra en aktivitet.

###### <a name="address-verification"></a>**bekræftelse af adresse**

Den tjeneste, der udbydes af en kreditkortbehandler og kontrollerer, at den faktureringsadresse, der angives af en kortindehaver, svarer til de oplysninger, der er registreret hos den udstedende bank.

###### <a name="aging"></a>**aldersfordelt**

Den proces, der består i at klassificere tidsperioder efter alder.

###### <a name="aging-period"></a>**forældelsesperiode**

Det antal dage i en tidsperiode, der bruges til at rapportere om en forfalden debitorbetalingssaldo.

### <a name="b"></a>**B**

###### <a name="balance-sheet"></a>**balance**

En opgørelse over en organisations økonomiske situation med angivelse af aktiver, passiver og egenkapital på en specifik dato.

###### <a name="balance-sheet-account"></a>**statuskonto**

En konto, der beskriver ændringerne i den værdi, der angives på en balance.

###### <a name="bank-reconciliation"></a>**bankafstemning**

En praksis, der består i at afstemme en finanskonto, der repræsenterer en bankkonto, ved at afstemme finanskontoposter med poster på bankkontoudtog.

###### <a name="batch-attribute"></a>**batchattribut**

En produktattribut for et procesbatch eller et overførselsbatch.

###### <a name="best-before-date"></a>**sidste holdbarhedsdato**

Den anbefalede dato for opnåelse af den optimale kvalitet eller egenskab for et produkt.

###### <a name="best-before-period"></a>**sidste holdbarhedsperiode**

Den tidsperiode, hvor den optimale kvalitet eller egenskab for et produkt kan opnås.

###### <a name="bill-of-exchange"></a>**veksel**

Et kildedokument, der dokumenterer en ubetinget anmodning til en tredjepart om at betale en anden part på forlangende.

###### <a name="blocking"></a>**blokering**

Den handling, der består i at sætte et dokument eller produkt på hold.

###### <a name="bom-bill-of-materials"></a>**Styklister**

En liste over de produkter og antal, der skal bruges til at fremstille ét produkt.
###### <a name="budget-control"></a>**budgetstyring**

En praksis, der består i kun at godkende udgifter, hvor budgetmidler kan reserveres til opfyldelse af fremtidige betalingsforpligtelser.

###### <a name="budget-control-dimension"></a>**budgetstyringsdimension**

En kombination af værdierne for de aktive økonomiske dimensioner, der bruges til at fordele budgetmidler, der skal betales til planlagte aktiviteter.

###### <a name="budget-control-rule"></a>**budgetstyringsregel**

Kodningen af en forretningsbeslutning for at kontrollere bogførte og faktiske udgifter i forhold til de tilgængelige budgetmidler, der er tildelt detaljerede eller opsummerede aktiviteter, der er defineret af kombinationer af gyldige værdier for budgetstyringsdimensionen.

###### <a name="budget-cycle-time-span"></a>**tidsperiode for budgetcyklus**

En tidsperiode, der er angivet som et antal perioder i regnskabskalenderen. Budgetperioden kan være forskellig fra regnskabsperioden.

###### <a name="budget-group"></a>**budgetgruppe**

Et sæt økonomiske dimensionsværdier i et budgetdimensionshierarki, der bruges til at beregne de samlede budgetmidler, som fordeles til overordnede økonomiske dimensionsværdier ved at opsummere de budgetmidler, der er tildelt underordnende økonomiske dimensionsværdier.

###### <a name="budget-model"></a>**budgetmodel**

En planlægningsstruktur, der bruges til at planlægge fordelinger af budgetmidler og udgifter.

###### <a name="bulk-item"></a>**bulkvare**

Angivelsen for en formelvare i en produktleveringsaktivitet.

###### <a name="bundle"></a>**bundt**

Kombinationen af et antal produkter, der er til salg som én enhed.

###### <a name="business-unit"></a>**virksomhedsenhed**

En halvautomatisk driftsenhed, der er skabt for at nå strategiske forretningsmålsætninger.

### <a name="c"></a>**C**

###### <a name="capacity-load"></a>**kapacitetsbelastning**

Den maksimale mængde planlagt arbejde, som en ressource kan udføre på et påkrævet kapacitetsniveau.

###### <a name="capacity-planning"></a>**kapacitetsplanlægning**

En procedure til bestemmelse af de krav til ressourcekapaciteten, der lever op til den fremtidige efterspørgsel efter output inden for specifikke tidsperioder.

###### <a name="carry-forward-budget"></a>**overført budget**

Det budget, der overføres fra et regnskabsår til det næste, og som er reserveret til åbne indkøbsordrer i det nye regnskabsår.

###### <a name="cash-generating-unit"></a>**pengegenererende enhed**

Den mindste gruppe klassificerbare aktiver, der genererer kontanter uafhængigt af andre aktiver i en organisation. Disse grupper af aktiver bruges til at måle værditab, som forekommer.

###### <a name="catch-weight"></a>**fastvægt**

En salgsvares eller lagervares faktiske eller nominelle vægt.

###### <a name="chart-of-accounts"></a>**kontoplan**

En liste over hovedkonti.

###### <a name="cogs-cost-of-goods-sold"></a>**vareforbrug**

En regnskabskategori, der bruges til at opsummere de økonomiske konsekvenser af fremstillingen af produkter og lagerføringen.

###### <a name="contractor"></a>**kontrahent**

En rolle, der indtages af en person, som er en del af en kontrahent/arbejdsgiver-relation hos en juridisk enhed.

###### <a name="co-product"></a>**samprodukt**

En vare, der produceres sammen med en anden vare.

###### <a name="cost-center"></a>**bærer**

En driftsenhed, hvis ledere er ansvarlige for de budgetterede og faktisk udgifter.

###### <a name="cost-variance"></a>**omkostningsafvigelse**

Forskellen mellem en forventet omkostning og en faktisk omkostning.

###### <a name="costing"></a>**efterkalkulation**

Den proces, der består i at beregne, tildele og fordele omkostningerne for de økonomiske ressourcer, der anskaffes, produceres eller leveres af en organisation.

###### <a name="ctp-capable-to-promise"></a>**LE (leveringsevne)**

Den andel af produktoutputtet fra tilgængelige operationsressourcer og det tilgængelige inputprodukt, der er påkrævet for at opfylde et bestemt kundebehov.

###### <a name="currency-code"></a>**valutakode**

Et alfanumerisk id, der repræsenterer en valutaenhed.

###### <a name="cycle-time"></a>**procestid**

Den tid, det tager at udføre en aktivitet.

### <a name="d"></a>**D**

###### <a name="dashboard"></a>**dashboard**

Den typiske startside i Finance and Operations. På dashboardet kan brugere se en sektion for hvert arbejdsområde, de har adgang til. Hver sektion viser felter fra oversigtssektionerne i det relaterede arbejdsområde. Dashboardet består af et navn og sektioner med felter.

###### <a name="data-entity"></a>**dataenhed**

En informationsstruktur, der repræsenterer de data, der er karakteristiske for et objekt.

###### <a name="delegate"></a>**delegeret**

En delegeret er en type, der repræsenterer referencer til metoder med en bestemt parameterliste og returtype.

###### <a name="delivery-note"></a>**følgeseddel**

Et forretningsdokument, der dokumenterer leveringen af produkter fra én part til en anden.

###### <a name="demand-forecast"></a>**behovsprognose**

En forudsigelse af et fremtidigt produktbehov.

###### <a name="demand-forecasting"></a>**beregne behovsprognose**

En forretningsproces, der beregner fremtidig efterspørgsel og opretter behovsprognoser baseret på historiske transaktionsdata.

###### <a name="deployable-package"></a>**installerbar pakke**

Det køretøj, der bruges til installation på UAT (User Acceptance Test) og i produktionsmiljøer.

###### <a name="designer"></a>**designer**

Et Visual Studio-værktøj, som du brugte til at oprette, opdatere og kontrollere dine modelelementer.

###### <a name="dimension-based-product-configuration"></a>**dimensionsbaseret produktkonfiguration**

En konfigurationsteknologi, der bruges til at oprette produktvarianter ved at vælge værdier for produktdimensioner.

###### <a name="distinct-product"></a>**specifikt produkt**

Et entydigt identificerbart produkt.

###### <a name="document-management-system"></a>**dokumentstyringssystem**

En programtjeneste til lagring og håndtering af en organisations dokumenter.

###### <a name="duty"></a>**pligt**

Et sæt programadgangsrettigheder, der er påkrævet for, at en bruger kan opfylde sine pligter, i sikkerhedsmodellen.

### <a name="e"></a>**E**

###### <a name="eft-electronic-funds-transfer"></a>**EFT (elektronisk pengeoverførsel)**

Et netværksbaseret system til overførsel af penge fra én bankkonto til en anden.

###### <a name="event"></a>**hændelse**

En hændelse lader en klasse eller et objekt meddele andre klasser eller objekter, når der sker noget af interesse.

###### <a name="epe-every-product-every"></a>**EPE (Every Product Every)**

Et lean koncept, der bruges til at etablere en regelmæssigt gentaget produktionscyklus.

###### <a name="extension"></a>**udvidelse**

Tilpasning af et program ved at tilføje funktioner i eksisterende kode.

### <a name="f"></a>**F**

###### <a name="financial-dimension"></a>**økonomisk dimension**

En klassificering af økonomiske data, som oprettes ud fra parterne, lokaliteterne, produkterne og aktiviteterne i en organisation og bruges til administrationsrapportering.

###### <a name="financial-dimension-value"></a>**økonomisk dimensionsværdi**

Et dataelement inden for domænet for en økonomisk dimension.

###### <a name="financial-statement"></a>**regnskab**

En rapport, der dokumenterer en organisations økonomiske oplysninger og økonomiske situation.

###### <a name="fixed-cost"></a>**fast omkostning**

En omkostning, der ikke varierer med ændringer i leveret produktmængde og -output.

###### <a name="fixed-currency"></a>**fast valuta**

En valuta, der har en fast valutakurs i forhold til en anden valuta.

###### <a name="fixed-quantity-kanban"></a>**fastmængde-kanban**

En kanban-type, der bruges, når det kanban-antal, der kan tildeles en kanban-regel, er konstant.

###### <a name="formula"></a>**formel**

En numerisk relation mellem input og output for produktionsprocesser.

###### <a name="formula-item"></a>**formelvare**

Et output for en batchproces, der bestemmes af en formel.

### <a name="g"></a>**G**

###### <a name="general-budget-reservation"></a>**generel budgetreservation**

Et dokument, der bruges ofte af offentlige myndigheder til at afsætte eller øremærke budgetterede midler, så disse midler ikke er tilgængelige til andre formål.

###### <a name="grace-period"></a>**frist**

Den tidsperiode, der går efter en angiven dato, og hvor en forpligtelse kan indfries uden sanktion.

###### <a name="gst-goods-and-services-tax"></a>**GST (moms på varer og ydelser)**

En moms, der opkræves i nogle lande/områder.

### <a name="i"></a>**I**

###### <a name="intercompany"></a>**intern**

Forekommer mellem eller er relateret til to eller flere juridiske enheder, der er en del af den samme organisation, der konsoliderer kontiene for alle de juridiske enheder.

###### <a name="invoice-matching"></a>**fakturasammenholdelse**

En praksis, der består i at sammenholde kreditorfakturapriser og produktantal med indkøbsordrer og produktkvitteringer.

###### <a name="item-allocation-key"></a>**varefordelingsnøgle**

En produktfamilieinddeling, der bruges til hovedplanlægning og efterspørgselsprognose.

###### <a name="item-relation"></a>**varerelation**

En reference til varefordelingsgruppen eller varen og dens produktdimensioner i en kanban-regel.

### <a name="k"></a>**K**

###### <a name="kanban"></a>**kanban**

Et signal, der kommunikerer et krav til en produktantal.

###### <a name="kanban-flow"></a>**kanban-proces**

Definerer sekvensen af aktiviteter, der udføres for kanbans, som er oprettet for en kanban-regel.

###### <a name="kanban-job"></a>**kanban-job**

En proces eller overførselsaktivitet i et produktionsflow, der udløses af en kanban.

###### <a name="kanban-job-consumption"></a>**kanbanforbrug**

Tilbagetrækningen af produktkomponenter fra lageret for at færdiggøre kanban-produktionsjob.

###### <a name="kanban-rule"></a>**kanban-regel**

En regel i et lean manufacturing-system, der realiserer politikkerne for materialeplanlægning og genopfyldning ved at bestemme, hvordan proces- og overførselsaktiviteterne koordineres i produktionsflow.

### <a name="l"></a>**L**

###### <a name="lean-manufacturing"></a>**lean manufacturing**

En filosofi, hvori fremstillingsprocesserne fremmer produktionsflow og forretningsaktiviteter.

###### <a name="lean-schedule-group"></a>**lean planlægningsgruppe**

En måde, hvorpå varer kan aggregeres til produktion, f.eks. på baggrund af konfigurationsgruppe, forsendelsesgruppe eller transportgruppe.

###### <a name="ledger-account"></a>**finanskonto**

En klassificering, der oprettes ud fra kombinationen af hovedkontoværdien og andre økonomiske dimensionsværdier, der er angivet på kontoplanen og bruges til klassificering af de økonomiske konsekvenser af økonomisk aktivitet.

###### <a name="license-code"></a>**licenskode**

En alfanumerisk nøgle, der giver en part rettigheder til at bruge software eller softwarekomponenter som angivet i betingelserne for licensaftalen, og som aktiverer og deaktiverer softwaremoduler, softwareegenskaber og softwarefunktioner.

###### <a name="liquidity"></a>**likviditet**

En parts mulighed for at bruge omsætningsaktiver til betaling af omsætningsforpligtelser.

### <a name="m"></a>**M**

###### <a name="master-scheduling"></a>**behovsplanlægning**

Den proces, der består i at generere en tidsplan for sammenholdelse af udbud med efterspørgsel.

###### <a name="model"></a>**model**

En model indeholder kodeelementer og referencemetadata. Den oprettes og kontrolleres i Visual Studio.

###### <a name="model-element"></a>**modelelement**

En model er en gruppe elementer (kildefiler og metadata), der udgør en softwareløsning, der kan distribueres. Modellen er et begreb i designfasen.

### <a name="n"></a>**N**

###### <a name="nbv-net-book-value"></a>**BNV (bogført nettoværdi)**

Værdien af et anlægsaktiv, der er beregnet som forskellen mellem den oprindelige omkostning for anlægsaktivet minus dets akkumulerede afskrivninger.

### <a name="o"></a>**O**

###### <a name="object-permission"></a>**objektrettighed**

En tilladelse til at oprette, læse, opdatere, slette eller udføre en handling på et sikret objekt.

###### <a name="operating-unit"></a>**driftsenhed**

En organisation, der opdeler administrationen af økonomiske ressourcer og driftsprocesser mellem personer, der er forpligtet til at maksimere brugen af knappe ressourcer, til at forbedre processer og til at redegøre for deres præstation.

###### <a name="output-product"></a>**slutprodukt**

De fysiske produkter, der er resultatet af en aktivitet.

###### <a name="overlayering"></a>**overlejre**

En metode til tilpasning af kildekoden ved at levere ny kildekode, der tilsidesætter standardkildekoden.

### <a name="p"></a>**P**

###### <a name="package"></a>**pakke**

En pakke er en kompilerbar og installerbar enhed for en eller flere modeller.

###### <a name="party"></a>**part**

En person eller organisation, der deltager i økonomiske aktiviteter.

###### <a name="pegging"></a>**udligning**

Den proces, der består i sporing af antallet af en påkrævet vare til dens kilde.

###### <a name="pegging-event"></a>**udligningshændelse**

En ressourceflowhændelse, der signalerer behovet for et produkt.

###### <a name="planned-intercompany-demand"></a>**planlagt intern efterspørgsel**

Forventet behov for et produkt af en juridisk enhed, der indtager rollen som kreditor. Det forventede behov genereres ud fra det planlagte behov for produktet ud fra en juridisk downstream-enhed.

###### <a name="post"></a>**bogføre**

At registrere den pengemæssige værdi af en økonomisk hændelse på en specifik konto eller at opsummere og omklassificere generelle og subsidiære kladdekontoposter til generelle eller subsidiære finanskontoposter.

###### <a name="preparer"></a>**klargører**

Den person, der opretter et kildedokument for at starte en anmodning om økonomiske ressourcer.

###### <a name="procurement-catalog"></a>**indkøbskatalog**

En oversigt over produkttilbud, der er inddelt efter indkøbskategori. Et indkøbskatalog bruges til at anmode om produkter til intern brug af en organisation.

###### <a name="product-dimension"></a>**produktdimension**

Størrelsen af, farven på eller konfigurationen for de produktattributter, der bruges til dimensionsbaseret produktkonfiguration.

###### <a name="product-family"></a>**produktfamilie**

En entydig inddeling af varer, tjenester eller rettigheder, der enten er en del af den samme produktion eller de samme leveringsaktiviteter eller udbydes til de samme markedssegmenter. I Finance and Operations repræsenteres inddelingen ved hjælp af en budgetfordelingsnøgle.

###### <a name="product-master"></a>**produktmaster**

En standardrepræsentation eller en funktionel repræsentation af et produkt, som danner basis for konfiguration af produktvarianter.

###### <a name="product-receipt"></a>**produktkvittering**

Et kildedokument, der dokumenterer modtagelsen af bestilte produkter, modtagelsen af returnerede produkter eller modtagelsen af produkter, der er modtaget som vareparti.

###### <a name="product-variant"></a>**produktvariant**

En konfiguration af en produktmaster.

###### <a name="production-flow"></a>**produktionsflow**

En produktionsproces, der er designet til at bruge Lean-principper.

###### <a name="production-flow-model"></a>**produktionsflowmodel**

En repræsentation af produktionskapaciteten for en gruppe arbejdsceller i en produktionsflowproces.

###### <a name="production-order"></a>**produktionsordre**

Et kildedokument, der dokumenterer kravene til fremstillingen af varer for at opfylde behovet.

###### <a name="production-schedule"></a>**produktionsplan**

En tidsplan, der bruges til at producere en specifik vare og et specifikt vareantal på en specifik tid og med specifikke menneskelige og driftsmæssige ressourcer.

###### <a name="prospect"></a>**kundeemne**

En deltager, der har en eksisterende og potentiel mulighed for at yde en tjeneste eller mulig fremtidig økonomisk værdi for en juridisk.

###### <a name="purchase-agreement-policy"></a>**indkøbsaftalepolitik**

En politik, der giver parter tilladelse til at ændre indkøbsaftalebetingelser.

###### <a name="purchase-order-policy"></a>**indkøbsordrepolitik**

En politik, der giver parter tilladelse til at ændre indkøbsordrebetingelser og kontrollere ordrebehandlingen.

###### <a name="purchase-quotation"></a>**købstilbud**

Et kildedokument, der dokumenterer et tilbud om at købe en produktmængde til en angivet pris og på en angivet dato, som svar på en tilbudsanmodning i en indkøbsproces.

###### <a name="purchase-requisition"></a>**indkøbsrekvisition**

Et kildedokument, der dokumenterer produktanmodninger, så de kan sendes til evaluering og bruges til at godkende indkøb foretaget af en indkøbsorganisation.

### <a name="q"></a>**Q**

###### <a name="quantity-variance"></a>**antalsafvigelse**

Forskellen mellem et bestilt produktantal og et modtaget produktantal, når der ikke forventes flere modtagelser.

### <a name="r"></a>**R**

###### <a name="receipt-advice"></a>**modtagelsesadvisering**

Et forretningsdokument, der dokumenterer en oversigt over de produkter, som en køber modtager fra en leverandør.

###### <a name="reconciliation"></a>**afstemning**

En praksis, der består i at justere to eller flere konti eller regnskaber, så beløbene stemmer.

###### <a name="reduction-key"></a>**reduktionsnøgle**

En metode, der bruges til at øge eller reducere kravene til prognoser ved behov under varedisponering baseret på brugerdefinerede procentdele, der anvendes i bestemte perioder.

###### <a name="register"></a>**register**

En post, der bruges til at registrere de driftsmæssige, juridiske og økonomiske konsekvenser af ressourceflow-hændelser i et regnskabssystem.

###### <a name="rfq-request-for-quotation"></a>**Tilbudsanmodning**

Et kildedokument, der dokumenterer en invitation til at byde på leveringen af en produktmængde til en angivet pris og på en angivet dato.

###### <a name="requester"></a>**anmoder**

Den person, der anmoder om de økonomiske ressourcer.


### <a name="s"></a>**S**

###### <a name="sales-agreement"></a>**salgsaftale**

Et kildedokument, der dokumenterer en aftale mellem to eller flere parter baseret på en aftale om, at en sælgende part giver tilsagn om at sælge en bestemt mængde eller værdi af produktet over en tidsperiode mod at få fordelagtige priser og rabatter.

###### <a name="sales-agreement-policy"></a>**salgsaftalepolitik**

En politik, der giver parter tilladelse til at ændre salgsaftalebetingelser.

###### <a name="sales-order-policy"></a>**salgsordrepolitik**

En politik, der giver parter tilladelse til at ændre salgsordrebetingelser og kontrollere ordrebehandlingen og betalingsprocesser.

###### <a name="sales-quotation"></a>**salgstilbud**

Et kildedokument, der dokumenterer et tilbud om at levere en produktmængde til en angivet pris og på en angivet dato, som svar på en tilbudsanmodning i en salgsproces.

###### <a name="security-role"></a>**sikkerhedsrolle**

Et defineret sæt af programadgangsrettigheder. Den sikkerhedsrolle, en bruger er tildelt, bestemmer, hvilke opgaver brugeren kan udføre, og hvilke dele af brugergrænsefladen brugeren kan se. Alle brugere skal være tilknyttet mindst én sikkerhedsrolle for at have adgang til systemet.

###### <a name="segregation-of-duties"></a>**opdeling af opgaver**

Et designprincip, der bruges til at reducere risikoen for snyd, uregelmæssigheder og fejl, der adskiller registreringen, verificeringen, godkendelsen, retten til aktiver og de periodiske vurderingspligter for personer, der deltager i, dokumenterer eller registrerer de økonomiske konsekvenser af økonomiske transaktioner.

###### <a name="sequencing"></a>**rækkefølge**

Den rækkefølge, som job behandles i, eller operationer udføres i, på en produktionsfacilitet for at opnå målsætningerne.

###### <a name="shared-asset"></a>**delt aktiv**

Et aktiv, der bruges af mere end én pengegenererende enhed (PGE). Et eksempel er et distributionscenter, der bruges til opbevaring af varer, før de transporteres til forskellige markeder, der deler det samme distributionscenter.

###### <a name="single-use-kanban"></a>**enkeltkortkanban**

En kanban-type, der bruges med en fastmængde-kanban-regel, der opfylder en særligt stor efterspørgsel. En enkeltkortkanban udløser ikke en ny kanban, når den kasseres.

###### <a name="smart-rounding"></a>**intelligent afrunding**

En markedsføringspraksis, hvor der bruges ulige numre, der er marginalt mindre end deres nærmeste afrundede tal, til angivelse af priser.

###### <a name="source-requirement"></a>**kildeforudsætning**

Det produktantal, der er dokumenteret på en kildedokumentlinje og genererer et udligningskrav.

###### <a name="statistical-baseline-forecast"></a>**statistisk budgetgrundlag**

Et skøn over fremtidige behov, der oprettes ved at anvende en prognosealgoritme på historiske posteringsdata.


### <a name="t"></a>**T**

###### <a name="takt-time"></a>**takttid**

Den tid, det tager at producere én enhed af et produkt.

###### <a name="task-guide"></a>**opgaveguide**

En kontrolleret og styret oplevelse gennem trinnene i en opgaveregistrering. En opgaveguide fører brugeren gennem den oplevelse, der blev registreret. Alle virkemåder i forhold til sikkerhed, data og programmer er de samme, når en opgaveguide fuldføres, som når opgaveguiden ikke bruges. Opgaveguiden bruger samme funktioner som arbejdsrutineoptageren til at finde ud af, om en bruger har fuldført det tilsigtede trin, så denne kan bede brugeren om at udføre næste trin i optagelsen.

###### <a name="task-recorder"></a>**Arbejdsrutineoptager**

Et værktøj, der er forhåndsinstalleret i Finance and Operations. Under optagelser registrerer den alle de hændelser, som brugeren indtaster på brugergrænsefladen i Finance and Operations, der udføres på serveren – herunder tilføjede værdier, ændrede indstillinger, fjernede data osv.

###### <a name="task-recording"></a>**Opgaveregistrering**

En fil, der indeholder de handlinger og anmærkninger, der registreres, når Arbejdsrutineoptager køres i Finance and Operations.

###### <a name="three-way-matching-policy"></a>**trevejs-sammenholdelsespolitik**

En politik til sammenholdelse, der kræver priser fra en eller flere kreditorfakturaer for at kunne sammenholde med priserne fra en eller flere indkøbsordrer, og kræver et eller flere debitorfakturaantal for at sammenholde det med et eller flere produktkvitteringsantal.

###### <a name="transfer-batch"></a>**overførselsbatch**

Det antal af en eller flere varer, der overføres eller kan overføres.

###### <a name="two-way-matching-policy"></a>**tovejs-sammenholdelsespolitik**

En sammenholdelsespolitik, der kræver priser fra en eller flere kreditorfakturaer for at kunne sammenholde med priserne fra en eller flere indkøbsordrer.

### <a name="v"></a>**V**

###### <a name="value-stream"></a>**værdistrøm**

En driftsenhed, der kontrollerer en eller flere produktionsflow.

###### <a name="variant-configuration-technology"></a>**variantkonfigurationsteknologi**

En metode til modellering af produktmastere og søgning efter produktvariantkonfigurationer.

###### <a name="vat-value-added-tax"></a>**moms**

En moms på produkter ved hver produktionsfase baseret på den moms, der gælder for den pågældende fase.

###### <a name="vendor-catalog"></a>**kreditorkatalog**

En oversigt over produkttilbud, der er tilgængelige ved køb hos en kreditor.

###### <a name="vendor-invoice"></a>**kreditorfaktura**

Et kildedokument, der dokumenterer en kreditorbetalingsanmodning. En kreditorfaktura kan referere til en eller flere indkøbsordrer. Når kreditorfakturaen er godkendt, kan der foretages en betaling til kreditoren.

### <a name="w"></a>**W**

###### <a name="work-cell"></a>**arbejdscelle**

En ressourcegruppe, der er en del af en produktionsflowaktivitet.

###### <a name="worker"></a>**arbejder**

En person, der antager rollen som medarbejder eller kontrahent og betales som modydelse for tjenester.

###### <a name="workspace"></a>**arbejdsområde**

En side, der indeholder en oversigt over en af de aktiviteter, som udføres af brugeren. Siden bruger felter, lister og diagrammer til at vise igangværende arbejde og relaterede data fra flere kilder, og siden viser hyppige opgaver, der er relateret til disse data. Felter, der er vist i oversigtssektionen i arbejdsområdet, vises også i den relaterede sektion i dashboardet.

