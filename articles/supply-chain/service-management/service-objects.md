---
title: Serviceobjekter
description: "Serviceobjekter er en kundes aktiver og produkter, som du kan udføre en service på."
author: ShylaThompson
manager: AnnBe
ms.date: 02/21/2018
ms.topic: article
ms.prod: 
ms.service: dynamics-ax-applications
ms.technology: 
ms.search.form: SMAServiceObjectTable
audience: Application User
ms.reviewer: josaw
ms.search.scope: Core, Operations
ms.custom: 
ms.assetid: 
ms.search.region: Global
ms.author: ShylaThompson
ms.search.validFrom: 2016-02-28
ms.dyn365.ops.version: AX 7.0.0
ms.translationtype: HT
ms.sourcegitcommit: 221b9dae7e83e7f4a535ac60f2a2011533d7861c
ms.openlocfilehash: a69fd6a1b07683383d88c7f5c7986529c7bb1875
ms.contentlocale: da-dk
ms.lasthandoff: 02/21/2018

---

# <a name="service-objects"></a>Serviceobjekter 

[!include [banner](../includes/banner.md)]

Serviceobjekter er en kundes aktiver og produkter, som du kan udføre en service på. Afhængigt af, hvilken form for service og ydelser du kan tilbyde, kan objekterne være materielle eller immaterielle:

-  Materielle objekter er ting, f.eks. maskiner eller en bygning, som du kan udføre en fysisk serviceopgave på.

    Et materielt serviceobjekt kan også være en lagervare, som du opretter i formularen Frigivne produktdetaljer. Afhængigt af den lagerdimensionsgruppe, som du knytter til varen, kan du oprette et serviceobjekt til et detaljeniveau, som omfatter vareserienummeret. Det er en fordel, når du skal kunne følge netop den vare, som serviceobjektet repræsenterer.

    Et materielt serviceobjekt kan også være en vare, der ikke er direkte relateret til et firmas direkte produktion eller forsyningskæde. En værktøjskasse, der anvendes til reparation i en serviceordre, kan for eksempel være et serviceobjekt, der ikke findes på lageret. I så fald skal du ikke registrere det som en lagervare.

-  Immaterielle objekter er ikke-fysiske ting, f.eks. en række konti eller et juridisk dokument, som du kan udføre en serviceopgave på.

## <a name="example-of-an-intangible-service-object"></a>Eksempel på et immaterielt serviceobjekt

Firma A fører finansielle poster for flere små virksomheder. En af virksomhed A's kunder er det lokale fodboldhold, for hvem virksomhed A har den ugentlige bogføring og den årlige revision af klubbens konti. Klubbens konti er oprettet i formularen Serviceobjekter og angives som objektet i serviceaftalen. Der er to linjer i serviceaftalen for objektet. Linje 1 er den ugentlige bogføring med et ugentligt interval, der er knyttet til linjen, og linje 2 er den årlige revision med et årligt interval tilknyttet.

## <a name="related-topics"></a>Relaterede emner

[Oprette serviceobjekter](create-service-objects.md)


