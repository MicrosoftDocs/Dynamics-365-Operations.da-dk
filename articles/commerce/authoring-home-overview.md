---
title: Oversigt over oprettelsesside
description: Dette emne indeholder en oversigt over oprettelsessiden i Microsoft Dynamics 365 Commerce.
author: brendans
manager: annbe
ms.date: 10/31/2019
ms.topic: article
ms.prod: ''
ms.service: dynamics-365-commerce
ms.technology: ''
audience: Application USer
ms.reviewer: v-chgri
ms.custom: ''
ms.assetid: ''
ms.search.region: Global
ms.author: brendans
ms.search.validFrom: 2019-10-31
ms.dyn365.ops.version: Release 10.0.5
ms.openlocfilehash: 39d91857a9d1f0b1280a842b0a26578fbb561851
ms.sourcegitcommit: 38d40c331c8894acb7b119c5073e3088b54776c1
ms.translationtype: HT
ms.contentlocale: da-DK
ms.lasthandoff: 01/15/2021
ms.locfileid: "4989612"
---
# <a name="authoring-page-overview"></a>Oversigt over oprettelsesside

  
 [!include [banner](includes/banner.md)]

Dette emne indeholder en oversigt over oprettelsessiden i Microsoft Dynamics 365 Commerce.

## <a name="overview"></a>Oversigt

Websteder kan oprettes for at understøtte forskellige forretningsbehov. De kan repræsentere et helt firma, tilbyde en enkelt kanal i firmaet eller fokusere på et bestemt segment i en målgruppe. En tøjproducent kan f.eks. have et websted, der viser alle de mærker, producenten ejer. Den samme producent kan have et særskilt websted for hvert af disse mærker og desuden et sæt websteder, der har luksusvarer, udendørsbeklædning og tøj til børn.

Dynamics 365 Commerce understøtter oprettelse og administration af flere websteder, og hvert websted kan have sit eget udseende og indhold. Siden til oprettelse af websider fungerer som et almindeligt adgangspunkt for disse websteder. Du kan bruge den til at logge ind i og ud af systemet og til at oprette nye websteder.

I øjeblikket består oprettelsessiden af følgende sektioner.

- **Topbjælke** – Topbjælken vises øverst på oprettelsessiden. Det giver nem adgang til e-handelsværktøjer, beskeder, links til support og brugerlogon.
- **Kommandolinje** – Kommandolinjen vises under topbjælken. Den kan bruges til at oprette nye websteder.
- **Liste over websteder** – Listen over websteder udfylder hele området under kommandolinjen. Den indeholder en omfattende liste over websteder og de domæner, der er knyttet til dem.

Følgende illustration viser oprettelsessiden.

![Dynamics 365 Commerce-oprettelsesside](../commerce/media/authoring_tools_01.png)

## <a name="use-the-home-button-to-select-a-tool"></a>Brug knappen Startside til at vælge et værktøj

Knappen **Startside** vises i øverste venstre hjørne af oprettelsessiden. Den giver let adgang til andre e-handelsværktøjer. Når du vælger denne knap, åbnes en menu med de værktøjer, du kan bruge. Når du vælger et værktøj, lukkes menuen, og det valgte værktøj indlæses i browseren.

## <a name="view-and-clear-notifications"></a>Vis og fjern beskeder

Knappen **Beskeder** er en af knapperne i øverste højre hjørne af oprettelsessiden. Den har form som en klokke. Hvis du vælger denne knap, kan du få vist alle de beskeder, der er sendt til dig.

Beskeder bruges overalt i oprettelsesværktøjet til at informere dig, når handlinger er fuldført. Det kan f.eks. være beskeden "Din side er blevet publiceret", som informerer dig om, at en publiceringshandling blev gennemført korrekt.

Beskeder kan også give dig besked om fejl, der er opstået, mens en handling blev udført. Vælg fejlmeddelelsen for at åbne den tilhørende meddelelse. Oplysningerne i denne meddelelse kan hjælpe dig med at løse fejlen.

Du kan fjerne beskeder fra beskedmenuen ved at markere **Fjern** nederst i meddelelsen med beskeden. Hvis du vil fjerne alle beskeder på én gang, skal du markere **Fjern alle** nederst i beskedmenuen.

## <a name="get-help-with-the-authoring-tool"></a>Få hjælp til oprettelsesværktøjet

Knappen **Hjælp** er en anden knap øverste højre hjørne af oprettelsessiden. Det er formet som et spørgsmålstegn. Når du vælger denne knap, åbnes en menu med følgende foruddefinerede indstillinger:

- **Hjælp til webstedsudvikling** – Hvis du vælger denne indstilling, åbnes dokumentationen til oprettelse af et nyt websted under en ny fane i browseren.
- **Feedback og support** – Vælg denne indstilling for at åbne en Microsoft Yammer-kanal, hvor du kan give feedback om oprettelsesværktøjet eller anmode om support.
- **Beskyttelse af personlige oplysninger og cookies** – Hvis du vælger denne indstilling, åbnes Microsofts erklæring om beskyttelse af personlige oplysninger under en ny webbrowserfane.
- **Om** – Vælg denne indstilling for at åbne et meddelelsesfelt, der indeholder oplysninger om oprettelsesværktøjet og den version, du bruger i øjeblikket.

## <a name="sign-in-to-and-out-of-the-authoring-tool"></a>Logge på og af værktøjet til oprettelse af websider

Knappen **Min konto** er en anden knap i øverste højre hjørne af oprettelsessiden. Det er den farvede cirkel. Når du vælger denne knap, kan du se, hvilken konto du har brugt til at logge på, og du kan også logge af den pågældende konto efter behov.

Hvis du vil logge på eller af oprettelsesværktøjet, skal du følge et af disse trin.

- Hvis du ikke allerede er logget på oprettelsesværktøjet, skal du vælge **Min konto** \> **Log på** for at logge på.
- Hvis du allerede er logget på og vil logge af, skal du vælge **Min konto** \> **Log af**.

## <a name="change-the-display-language-of-the-authoring-tool"></a>Ændre det viste sprog i oprettelsesværktøjet

Du kan også bruge knappen **Min konto** til at ændre sproget i de tekststrenge, der vises i oprettelsesværktøjet.

Benyt følgende fremgangsmåde for at ændre visningssproget.

1. Vælg **Min konto** \> **Skift sprog**. Der vises en dialogboks.
1. Vælg et af brugersprogene, og vælg derefter **Gem**.

## <a name="create-a-new-website"></a>Oprette et nyt websted

Dynamics 365 Commerce understøtter oprettelse og administration af flere websteder, og hvert websted kan have sit eget udseende og indhold.

Følg disse trin for at oprette et nyt websted.

1. Vælg **Nyt websted** på kommandolinjen. Der vises en dialogboks.
2. Angiv følgende påkrævede oplysninger for det nye websted:

    - **Navn på det websted** – Angiv navnet på webstedet. Dette navn vises ikke for webstedets besøgende. Det bruges i stedet på listen over websteder og andre steder i oprettelsesværktøjet.
    - **Sikkerhedsgruppe for webstedsadministrator** – Angiv det fulde navn på den Microsoft Azure Active Directory-sikkerhedsgruppe (Azure AD), der indeholder de brugere, der skal have administrativ adgang til webstedet. Navnet på administratorgruppen sammen med de andre rettigheder for webstedet kan ændres, når webstedet er oprettet.
    - **Standardkanal** – Angiv den standardhandelskanal, der skal tilknyttes webstedet. Standardkanalen bestemmer, hvilke produkter der kan sælges gennem webstedet.
    - **Standardsprog** – Når du har angivet standardkanalen, skal du vælge standardsproget for kanalen. Standardkanalen definerer det sprog, som produkter vises på, hvis kunden ikke angiver et foretrukket sprog.
    - **Standardmarked** – Angiv standardmarkedet for webstedet. Standardmarkedet definerer det marked, der vises, hvis kunden ikke angiver et foretrukket marked.
    - **Domæne** – Vælg det webstedsdomæne, der skal knyttes til webstedet. Det er dette domæne, som webstedets kunder går til i deres browser.

1. Vælg **OK**. Det nye websted oprettes.

> [!NOTE]
> Det kan tage op til 60 sekunder at oprette et nyt websted. Når processen er fuldført, vises der en besked i meddelelsesområdet. Desuden vises webstedet på listen over websteder med det navn, du har angivet for webstedet.

## <a name="select-a-website-to-author"></a>Vælg et websted, der skal redigeres

Webstedslisten indeholder en omfattende liste over websteder, der er knyttet til e-handelssystemet. Websteder vises i alfabetisk rækkefølge. Det domæne, der er knyttet til hvert enkelt websted, vises også. Hvis du vil have vist indholdet af et websted og begynde at oprette sider, skal du vælge navnet på webstedet. Oprettelsesværktøjet og indholdet til webstedet indlæses.

Når oprettelsesværktøjet er indlæst, kan du vælge **Startside** for at vende tilbage til oprettelsessiden.

## <a name="additional-resources"></a>Yderligere ressourcer

[Administrere e-handelsbrugere og -roller](manage-ecommerce-users-roles.md)

[Overvejelser om optimering af søgeprogram (SEO) for webstedet](search-engine-optimization-considerations.md)

[Administrere sikkerhedspolitik for indhold (CSP)](manage-csp.md)
